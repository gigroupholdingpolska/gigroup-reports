# MIGRACJE ZAROBKOWE POLAKÓW

## RAPORT 2024

Group
YOUR JOB, OUR WORK
pl.gigroup.com

***

## SPIS TREŚCI

* Wstęp (3)
* Emigracja zarobkowa w liczbach (4)
* Plany emigracji zarobkowej (5)
* Emigracja zarobkowa w czasie (6)
* Kto planuje emigrację zarobkową? (7)
* Powody skłaniające do emigracji (14)
* Preferowane kierunki emigracji (17)
* Planowana długość wyjazdu (18)
* Wyjazd z rodziną czy bez? (19)
* Argumenty przemawiające za pozostaniem w kraju (20)
* Okiem eksperta (22)
* Informacje o badaniu (25)
* Struktura demograficzna (26)

***

## WSTĘP

**Marcos Segador Arrebola**
**Dyrektor Zarządzający Gi Group Holding w Polsce**

Zmieniająca się rzeczywistość gospodarcza i ewolucja rynku pracy kształtują aspiracje i plany zawodowe Polaków. W tym kontekście temat emigracji zarobkowej wciąż pozostaje aktualny, choć obecnie obserwujemy mniejsze zainteresowanie wyjazdami za granicę w porównaniu do ubiegłych lat. Polska z kraju emigracyjnego staje się coraz częściej celem migracji obywateli innych państw. Taka transformacja świadczy o dobrym stanie polskiej gospodarki, rosnącej stabilności politycznej i społecznej, a także dojrzałości rodzimego rynku pracy w poszczególnych sektorach. Jednocześnie jednak sygnalizuje również pewne wyzwania, jak na przykład niedobory lokalnych pracowników wynikające ze zmian demograficznych i starzenia się społeczeństwa.

Tym bardziej warto obserwować trendy dotyczące planów emigracji zarobkowej Polaków. Skłonność do emigracji - choćby deklaratywna - jest swoistym papierkiem lakmusowym stanu krajowej gospodarki, nastrojów społecznych, poczucia bezpieczeństwa zawodowego i finansowego, a także obaw w tym obszarze. Przyglądanie się motywacjom osób rozważających wyjazd zarobkowy za granicę, jak i tych, które wiążą swoją przyszłość z Polską oraz badanie profili potencjalnych emigrantów, pozwala lepiej zrozumieć ich potrzeby i oczekiwania zawodowe i społeczne. To cenne informacje dla pracodawców czy liderów politycznych.

Zachęcam do lektury kolejnej edycji naszego raportu dotyczącego migracji zarobkowych Polaków. Obserwacje w tym zakresie prowadzimy od wielu lat, co pozwala nie tylko przedstawić aktualną sytuację, ale też przeanalizować zmianę trendów w czasie. Ilu Polaków myśli o wyjeździe zarobkowym? Kim są potencjalni emigranci? Dokąd i na jak długo planują wyjechać? A przede wszystkim co skłania ich do decyzji o emigracji lub pozostaniu w kraju? Na te pytania odpowiadamy w niniejszym raporcie. Życzę inspirującej lektury!

MIGRACJE ZAROBKOWE POLAKÓW | 2024

***

## EMIGRACJA W LICZBACH

* **13,3%** POLAKÓW ROZWAŻA EMIGRACJĘ ZAROBKOWĄ W CIĄGU NAJBLIŻSZEGO ROKU
* **34%** ROZWAŻAJĄCYCH WYJAZD TO OSOBY W WIEKU 18-24 LATA
* **47,3%** ZAMIERZAJĄCYCH EMIGROWAĆ TO MIESZKAŃCY WSI
* **47%** PLANUJĄCYCH WYJAZD MA WYKSZTAŁCENIE ŚREDNIE
* **34,4%** ROZWAŻAJĄCYCH EMIGRACJĘ TO PRACOWNICY PRODUKCYJNI/FIZYCZNI
* **63,4%** CHCE WYJECHAĆ, ŻEBY LEPIEJ ZARABIAĆ
* **24,7%** CHCĄCYCH EMIGROWAĆ WYJECHAŁOBY DO NIEMIEC
* **39,8%** RESPONDENTÓW WYJEŻDŻAJĄC ZABRAŁOBY RODZINĘ

***

## PLANY EMIGRACJI ZAROBKOWEJ

W porównaniu z ubiegłym rokiem, odsetek badanych deklarujących chęć emigracji w ciągu najbliższych dwunastu miesięcy spadł o 3,6 p.p., z 16,9% do 13,3%. Choć liczba nieplanujących wyjazdu znacząco wzrosła (z 58,9% do 68,4%), nadal pozostaje poniżej wartości sprzed pandemii, które oscylowały w przedziale 85% a 90%. Warto również zwrócić uwagę na odsetek osób niezdecydowanych co do planów emigracyjnych (18,3%). Pomimo spadku o blisko 6 p.p. w stosunku do ubiegłego roku, pozostaje znacząco wyższy niż przed pandemią, kiedy wahał się między 1% a 2,5%. Może to oznaczać, że respondenci wciąż są otwarci na możliwość wyjazdu i wykazują większą elastyczność, dostosowując swoje decyzje w tym zakresie do bieżących okoliczności społeczno-gospodarczych.

**Pytanie: Czy rozważa Pan / Pani emigrację w celach zarobkowych w ciągu najbliższych 12 miesięcy? (02.2024)**

* TAK: 13,3%
* NIE: 68,4%
* NIE WIEM: 18,3%

***

## EMIGRACJA ZAROBKOWA POLAKÓW W CZASIE

Wpływ pandemii, wojny w Ukrainie i wynikające z nich konsekwencje gospodarcze znacząco wpłynęły na gotowość Polaków do migracji zarobkowej, co widać na poniższym wykresie. W tegorocznym badaniu po raz pierwszy od 2021 roku obserwujemy odwrócenie trendów: spadek liczby osób zainteresowanych wyjazdem i wzrost odsetka respondentów odrzucających perspektywę emigracji. Zmniejszyła się też liczba osób o niesprecyzowanych planach. Jak można przypuszczać, wraz ze stabilizacją globalnej i lokalnej sytuacji gospodarczej ustabilizują się także deklaracje Polaków odnośnie ewentualnej emigracji. Otwarte pozostaje pytanie, na jakim poziomie - czy nastąpi powrót do wskazań sprzed okresu pandemii, czy jednak zmiany, które obserwowaliśmy w ostatnich trzech latach, okażą się trwalsze?

**Wyniki na przestrzeni lat (Przykładowe punkty dla 02.2024, z pełnej populacji):**

* **02.2024:** Tak: 13,3%, Nie: 68,4%, Nie wiem: 18,3%
* **02.2023:** Tak: 16,9%, Nie: 58,9%, Nie wiem: 24,2%
* **09.2021:** Tak: 14,6%, Nie: 67,6%, Nie wiem: 17,8%

***

## KTO PLANUJE EMIGRACJĘ ZAROBKOWĄ?

### Wiek

Wśród osób planujących emigrację w najbliższym czasie, podobnie jak rok temu, dominuje grupa 18-24 latków (**34%**, o 4 p.p. więcej r/r). Utrzymujące się wysokie zainteresowanie wyjazdem w najmłodszej grupie potwierdzają również dane z całej badanej populacji. Wśród osób w wieku 18-24 lata **25,4%** deklaruje chęć emigracji, co jest najwyższym wynikiem spośród wszystkich grup wiekowych, choć o 3,5 p.p. niższym niż rok temu. Warto odnotować wzrost liczby młodych osób odrzucających pomysł wyjazdu (z 40,5% do 53,4%), przy czym nadal jest to najmniejszy odsetek w porównaniu ze starszymi grupami wiekowymi. Znacząco spadła natomiast liczba niezdecydowanych, z 30,6% do 21,2%. Z wiekiem zainteresowanie emigracją maleje. Najmniej planujących wyjazd jest w grupie powyżej 55 lat, gdzie aż **78,4%** osób deklaruje chęć pozostania w kraju.

**Plany emigracji a wiek (02.2024 - % w całej populacji dla danej grupy wiekowej):**

| Wiek | Tak | Nie | Nie wiem |
| :--- | :--- | :--- | :--- |
| 18-24 lata | 25,4% | 53,4% | 21,2% |
| 25-44 lata (dane zagregowane) | 11% | 70% | 19% |
| 45-54 lata | 12% | 70% | 19% |
| 55-67 lat | 7,8% | 78,4% | 13,7% |

### Płeć

Wśród zainteresowanych wyjazdem dominują mężczyźni - **51,6%**. W porównaniu z ubiegłorocznym badaniem (45%), jest to znaczący wzrost. Warto jednak zaznaczyć, że zeszłoroczna edycja była jedną z nielicznych, w których odnotowano przewagę kobiet w grupie rozważających emigrację. Patrząc na historyczne dane, mężczyźni znacznie częściej deklarują chęć wyjazdu.

**Osoby rozważające emigrację - płeć (02.2024 - udział w grupie planujących emigrację):**

* Mężczyzna: **51,6%**
* Kobieta: **48,4%**

### Region

**31%** spośród deklarujących plany emigracyjne mieszka we wschodnich regionach kraju, co stanowi wzrost w porównaniu z wynikami zeszłorocznego badania (wówczas było to 14%). Udział osób z pozostałych regionów - z wyjątkiem regionu centralnego - spadł. Mieszkańcy wschodnich województw nie tylko są najbardziej skłonni do wyjazdu, ale jest to też jedyny region, w którym zainteresowanie emigracją jest wyższe niż rok temu. Mniejszy jest również odsetek osób odrzucających możliwość wyjazdu. Warto zauważyć, że jeśli chodzi o osoby o niesprecyzowanych planach, to w województwach wschodnich ten odsetek jest najwyższy - co czwarty badany w tym regionie nie jest zdecydowany w tej kwestii. Najmniej respondentów zainteresowanych emigracją jest w regionie południowym oraz południowo-zachodnim - odpowiednio **9,2%** i **10,5%**.

**Odsetek osób planujących emigrację z danego regionu (Udział w grupie planujących emigrację - 02.2024):**

* Wschodni: **31,2%**
* Woj. mazowieckie: **14%**
* Północny: **14%**
* Południowy: **12,9%**
* Północno-zachodni: **12,9%**
* Centralny: **8,6%**
* Południowo-zachodni: **6,5%**

**Zainteresowanie emigracją w poszczególnych regionach (02.2024 - % w całej populacji dla danego regionu):**

| Region | Tak | Nie | Nie wiem |
| :--- | :--- | :--- | :--- |
| Wschodni | 20,4% | 54,9% | 24,6% |
| Północny | 14,9% | 71,3% | 13,8% |
| Woj. mazowieckie | 12,3% | 79,2% | 8,5% |
| Północno-zachodni | 11,3% | 67,9% | 20,8% |
| Centralny | 11,1% | 72,2% | 16,7% |
| Południowo-zachodni | 10,5% | 75,4% | 14% |
| Południowy | 9,2% | 67,7% | 23,1% |

### Miejsce zamieszkania

Odsetek osób zainteresowanych wyjazdem jest zbliżony wśród mieszkańców różnych typów miejscowości. Wyjątkiem są najmniejsze miasta, liczące do 20 tysięcy mieszkańców, gdzie tylko **4,2%** respondentów deklaruje plany emigracyjne w najbliższych 12 miesiącach (choć spory jest też odsetek niezdecydowanych - 28,2%). To znaczący spadek w porównaniu z wynikami zeszłorocznego badania (o 17,7 p.p.). Największą pewność co do swoich deklaracji wykazują respondenci z największych ośrodków, z populacją powyżej 500 tysięcy. Choć tylko **14%** mieszkańców dużych miast wyraża zainteresowanie wyjazdem, to niemal **83%** stanowczo odrzuca taką możliwość, a niezdecydowanych jest niewiele ponad **3%** badanych. W grupie osób zainteresowanych emigracją, ponad **47%** stanowią mieszkańcy wsi, co jest jednym z najwyższych wyników w ostatnich latach.

### Wykształcenie (fragmentaryczne dane ze snippetów)

* Największe zainteresowanie wyjazdem deklarują osoby ze **średnim wykształceniem** (**17,4%** w tej grupie).
* Najmniej skłonne do emigracji są osoby z **wykształceniem wyższym** (**8,9%**).
* Udział osób z wykształceniem średnim wśród planujących emigrację wzrósł z 30% do **47,3%**.
* Udział osób z wykształceniem wyższym spadł z 20% do **18,3%**.
* Udział osób z wykształceniem podstawowym i zasadniczym zawodowym spadł z 50% (w 2023 r.) do **34,4%**.

### Stanowisko (fragmentaryczne dane ze snippetów)

* Emigrację zarobkową najczęściej rozważają **pracownicy produkcyjni i fizyczni** (**16,5%** badanych, wobec 16,2% rok temu).

***

## POWODY SKŁANIAJĄCE DO EMIGRACJI

Głównym motywatorem emigracji Polaków nadal pozostają czynniki finansowe, choć odsetek osób wskazujących na ten powód zmniejszył się o niemal 13 p.p. w porównaniu do ubiegłego roku. Obecnie **63,4%** badanych chce wyemigrować ze względu na wyższe zarobki, podczas gdy rok temu było to ponad 76%. Również mniej osób deklaruje chęć wyjazdu ze względu na lepszy standard życia i warunki socjalne za granicą (spadek o 20,1 p.p., z 61% na **40,9%**).

**Główne powody skłaniające do emigracji (Ogółem, z listy priorytetowej w raporcie):**

1.  Wyższe zarobki niż w Polsce (**63,4%**)
2.  Wyższy standard życia / lepsze warunki socjalne (**40,9%**)
3.  Brak odpowiedniej pracy w Polsce (**39,8%**)
4.  Lepsze perspektywy rozwoju zawodowego (**30,1%**)
5.  Większe poszanowanie dla wolności i praw obywatelskich (**19,4%**)
6.  Korzystniejszy system podatkowy (**18,3%**)
7.  Bezpieczniejsze położenie geopolityczne (**18,3%**)
8.  Możliwość podróżowania i zwiedzania świata (**16,1%**)

***

## PREFEROWANE KIERUNKI EMIGRACJI (fragmentaryczne dane ze snippetów)

Wśród preferowanych kierunków emigracji po raz kolejny liderem są **Niemcy**, choć zainteresowanie wyjazdem do tego kraju jest mniejsze niż rok temu.

**Najczęściej wybierane kierunki (Udział w grupie planujących emigrację):**

1.  Niemcy: **24,7%**
2.  Holandia: **14%**
3.  Hiszpania: **8,6%**

***

## PLANOWANA DŁUGOŚĆ WYJAZDU (fragmentaryczne dane ze snippetów)

**Pytanie: Na jak długo zamierza Pan / Pani wyjechać z Polski? (Ogółem)**

* Na ok. pół roku: **25,8%**
* Na ok. rok: **23,7%**
* Na ok. 3 miesiące: **17,2%**
* Na kilka lat: **12,9%**
* Nie wiem/trudno powiedzieć: **10,8%**
* Na stałe: **9,7%**

***

## WYJAZD Z RODZINĄ CZY BEZ? (fragmentaryczne dane ze snippetów)

**Pytanie: Czy planuje Pan/Pani wyjechać z rodziną / bliskimi?**

4 na 10 badanych decydując się na wyjazd jest gotowych zabrać ze sobą rodzinę (łącznie **39,8%**).

* Zdecydowanie tak: **16,1%**
* Raczej tak: **23,7%**
* Raczej nie: **39,8%**
* Zdecydowanie nie: **15,1%**
* Nie wiem/trudno powiedzieć: **5,4%**

***

## ARGUMENTY PRZEMAWIAJĄCE ZA POZOSTANIEM W KRAJU (fragmentaryczne dane ze snippetów)

Podobnie jak w poprzednich latach, głównym czynnikiem powstrzymującym Polaków przed emigracją są silne więzi z rodziną i przyjaciółmi w Polsce, wskazywane przez **59,5%** respondentów (spadek z 60,1% r/r). Drugim najczęściej wymienianym powodem są **bariery językowe**, choć ich znaczenie maleje (z 37,6% do **30,5%** r/r). Co czwarty ankietowany obawia się trudności ze znalezieniem atrakcyjnej pracy za granicą (wzrost z 18,2% do **24,7%**). Jednocześnie więcej osób niż rok temu decyduje się na pozostanie w Polsce ze względu na **satysfakcjonującą sytuację zawodową w kraju** (wzrost z 16,7% do **20,1%**).

**Główne powody pozostania w kraju (Ogółem, z listy priorytetowej w raporcie):**

1.  Przywiązanie do rodziny i przyjaciół w Polsce (**59,5%**)
2.  Nieznajomość języków obcych (**30,5%**)
3.  Małe szanse na znalezienie atrakcyjnej pracy za granicą (**24,7%**)
4.  Zbyt duże różnice kulturowe i mentalność ludzi za granicą (**20,2%**)
5.  Atrakcyjna praca w kraju (**20,1%**)
6.  Brak wystarczających środków na wyjazd i osiedlenie się (**16,5%**)

***

## OKIEM EKSPERTA (fragmentaryczne dane ze snippetów)

**Ekspert Federacji Przedsiębiorców Polskich**

Przedstawione wyniki badania potwierdzają specyfikę emigracji zarobkowej. O wyjazdach zagranicznych częściej myślą ludzie młodzi oraz osoby chcące poprawić swoją sytuację materialną. Większa jest skłonność do migracji na pobyt czasowy, głównie ze względu na silne więzi z rodziną i przyjaciółmi, czy przywiązanie do miejsca wychowania. Nie ulega wątpliwości, że istotnym czynnikiem skłaniającym do emigracji są wyższe zarobki i bardziej atrakcyjne możliwości zatrudnienia za granicą, jednak te aspekty przeważają jedynie w niektórych branżach i grupach zawodowych. Polski rynek pracy jest coraz bardziej konkurencyjny, o czym świadczy rosnąca liczba imigracji. Warto mieć na uwadze, że współcześnie przemieszczanie się ludności staje się powszechne, czemu sprzyjają różne uwarunkowania gospodarcze, społeczne i polityczne. W tym kontekście niezwykle ważne jest prowadzenie rozważnej strategii migracyjnej, nie można bowiem zapominać o wielu ryzykach związanych z taką sytuacją, jak choćby tzw. „drenaż mózgów”. Ze względu na utratę deficytowego kapitału ludzkiego, spadek populacji i zniekształcenie struktury wiekowej niezbędne jest tworzenie zachęt do pozostania w kraju. Chodzi przy tym nie tylko o oferowanie dobrej jakości miejsc pracy, ale też dostępność i jakość świadczeń i usług publicznych, takich jak system opieki zdrowotnej, oświata czy bezpieczeństwo. Z analizy trendów wynika, że Polska staje się krajem emigracyjno-imigracyjnym, co rodzi dodatkowe problemy integracyjne. Z tego powodu ważne jest stałe monitorowanie zmian rynkowych, aby podejmować działania prewencyjne w celu skutecznego rozwiązywania tych kwestii.

Polacy są mniej otwarci na emigrację zarobkową niż w poprzednich latach. Na ten trend bez wątpienia wpływa aktualna sytuacja gospodarcza w Polsce, która mimo swojej zmienności i podatności na zawirowania polityczno-gospodarcze, ma się dobrze. Wydaje się jednak, że kluczową rolę odgrywają w tym kontekście rosnące wynagrodzenia.

***

## INFORMACJE O BADANIU

* W ramach badania przeprowadzono **700 ankiet** z osobami między 18 a 67 rokiem życia (Polki i Polacy powyżej 18 roku życia), zgodnie z rozkładem płci, wieku, wielkości miejscowości zamieszkania i wykształcenia.
* Z próby ogólnej wyłoniono próbę osób rozważających emigrację zarobkową w najbliższych 12 miesiącach.
* **Data realizacji:** 09.02 – 14.02.2024 r.

***

## STRUKTURA DEMOGRAFICZNA

* Kobieta: **55,4%**
* Mężczyzna: **44,6%**
