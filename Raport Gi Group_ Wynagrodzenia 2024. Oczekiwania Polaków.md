# WYNAGRODZENIA 2024
## OCZEKIWANIA POLAKÓW

**Październik 2024**

Group
YOUR JOB, OUR WORK
pl.gigroup.com

***

## SPIS TREŚCI

| Tytuł | Strona |
| :--- | :--- |
| WSTĘP | 2 |
| PENSJE W GÓRĘ CZY W DÓŁ? | 3 |
| W OCZEKIWANIU NA PODWYŻKI PŁAC | 5 |
| OKIEM EKSPERTA | 10 |
| INFORMACJE O BADANIU | 11 |
| GI GROUP HOLDING - GLOBALNY EKOSYSTEM USŁUG HR | 12 |

***

## WSTĘP

### Wynagrodzenia 2024: czego oczekują Polacy

**Marcos Segador Arrebola**
**Dyrektor zarządzający Gi Group Holding w Polsce**

Wzrostu wynagrodzeń spodziewa się **42,4 proc.** pracujących Polaków, nieco większy odsetek, gdyż prawie połowa, utrzymania pensji na dotychczasowym poziomie. Jednocześnie co dziesiąty obawia się ich spadku. Zbliżone wyniki odnotowaliśmy dwa lata temu, co może świadczyć o pewnej stabilizacji oczekiwań.

Umiarkowany optymizm może być w dużej mierze powodowany trwającym poczuciem niepewności gospodarczej i geopolitycznej, świadomością rosnących kosztów działalności firm, których lwią część stanowią przecież wynagrodzenia. O nastrojach może świadczyć też odsetek obawiających się obniżek pensji. A przecież niska stopa bezrobocia i prognozy zatrudnienia powinny działać na zatrudnionych uspokajająco.

Presja w obszarze wynagrodzeń jest jednak widoczna - różnica w odsetku oczekujących wzrostu bądź utrzymania poziomu wynagrodzenia jest niewielka. Jest to zrozumiałe ze względu na rosnące ceny produktów i usług, a wraz z nimi kosztów utrzymania. Zatrudnieni chcą, by wartość zakupowa ich pensji nie malała. Nie tylko chcą. Pracują dużo więcej niż średnia europejska – według danych Eurostatu poświęcają jej średnio **40,4 godz.** tygodniowo.

Są jednocześnie zapobiegliwi, co potwierdzają też wyniki naszego tegorocznego badania „Jak dorabiają Polacy". Wynika z niego, że aż **45 proc.** z nich podejmuje się zleceń poza głównym etatem, a prawie **60 proc.** chce kontynuować lub podjąć dodatkową pracę w ciągu najbliższych miesięcy. Szukając możliwości zarobkowania, chcą przeznaczać zarobione środki przede wszystkim na wydatki wykraczające poza podstawowe potrzeby, oszczędzać, zwiększyć możliwości rozwoju zawodowego. Dla **14 proc.** to sposób na zwiększenie domowego budżetu, gdyż dochody z głównej pracy nie pozwalają pokryć bieżących wydatków.

Jakie są plany przedsiębiorców? Nadal z dużą ostrożnością podchodzą do zmian w obszarze rekrutacji czy uposażeń, dostosowując działania do bieżącej sytuacji rynkowej. Na ich nastawienie bez wątpienia miały wpływ tegoroczne podwyżki płacy minimalnej. Objęły one znaczną grupę, nie tylko najmniej zarabiających - część firm zwiększyła pensje, by uniknąć wypłaszczenia płac, tym samym niezadowolenia pracowników lub rotacji. Kolejna podwyżka jest planowana na **2025 rok**. Sprawi to, że także pozostałe wynagrodzenia będą musiały wzrosnąć – w szczególności specjalistów o rzadkich kompetencjach oraz osób z dużym doświadczeniem, które trudno byłoby zastąpić w organizacji. Utrzymanie efektywnej polityki płacowej będzie wyzwaniem zważywszy na rosnące koszty działalności i walkę o rentowność.

***

## PENSJE W GÓRĘ CZY W DÓŁ?
### Zmiany wynagrodzeń w II kwartale 2024

W sierpniu 2024 roku **43,3 proc.** pracujących Polaków wskazało, że w drugim kwartale br. ich wynagrodzenie wzrosło. Niewiele więcej, gdyż **45,8 proc.** przyznało, że nie uległo ono zmianie. **11 proc.** respondentów zadeklarowało zmniejszenie dochodów.

Z porównania z wynikami badania przeprowadzonego w sierpniu 2022 roku wynika, że odsetek osób, które otrzymały podwyżkę wynagrodzenia zmalał o **5,7 p.p.** Nieznacznie zwiększył się natomiast odsetek pracujących, których pensja nie zmieniła się w poprzednim kwartale (wzrost o **3,8 p.p.**) lub zmniejszyła się (**2 p.p.**).

**Jak zmieniło się Pana/Pani wynagrodzenie w ostatnim kwartale?** (Podstawa: pracujący Polacy w wieku 18-65 lat)

| Zmiana | VIII 2024 | VIII 2022 |
| :--- | :--- | :--- |
| Wzrosło | **43,3%** | 49% |
| Pozostało bez zmian | **45,8%** | 42% |
| Zmalało | **11%** | 9% |

***

### Wzrost wynagrodzenia - analiza demograficzna (II kw. 2024 r.)

**Płeć**

W tym roku kobiety i mężczyźni w równym stopniu deklarowali wzrosty lub spadki wynagrodzeń w poprzednim kwartale.

| Płeć | Wzrosło | Zmalało | Pozostało bez zmian |
| :--- | :--- | :--- | :--- |
| Kobieta | 43% | 10,6% | 46,4% |
| Mężczyzna | 43,5% | 11,4% | 45,2% |

**Wiek**

Odsetek odnotowujących zwiększenie przychodów maleje wraz ze wiekiem.

| Wiek | Wzrosło | Zmalało | Pozostało bez zmian |
| :--- | :--- | :--- | :--- |
| Do 24 lat | 59,2% | 11,4% | 29,4% |
| 25-34 lat | 48,6% | 11,6% | 39,8% |
| 35-49 lat | 45,6% | 10% | 44,4% |
| 50 lat i więcej | 34,7% | 11,3% | 54% |

**Dochód**

Na wzrost pensji w II kwartale br. częściej wskazywali też badani, których dochód przekracza 5 000 zł netto miesięcznie (**52,9 proc.**), najrzadziej zarabiający do 2000 zł (**30,4 proc.**).

| Dochód (netto) | Wzrosło | Zmalało | Pozostało bez zmian |
| :--- | :--- | :--- | :--- |
| Do 2000 PLN | 30,4% | 19,1% | 50,5% |
| 2001-3000 PLN | 35,7% | 7,1% | 57,2% |
| 3001-4000 PLN | 39% | 12,7% | 48,3% |
| 4001-5000 PLN | 45,3% | 9,1% | 45,6% |
| Pow. 5000 PLN | 52,9% | 8,6% | 38,6% |
| Odmowa odpowiedzi | 15,1% | 38,4% | 46,4% |

**Region (Odsetek osób deklarujących zwiększenie wynagrodzenia)**

* Wschodni: **47,9%**
* Południowo-zachodni: **45,9%**
* Woj. mazowieckie: **45,3%**
* Północny: **43,3%**
* Południowy: **41,4%**
* Północno-zachodni: **39,2%**
* Centralny: **39,4%**

***

## W OCZEKIWANIU NA PODWYŻKI PŁAC
### Utrzymujący się umiarkowany optymizm pracujących

Blisko **49 proc.** pracujących Polaków zakłada utrzymanie się ich wynagrodzeń na dotychczasowym poziomie w najbliższych miesiącach. Z większym optymizmem spogląda na przyszłość swoich zarobków nieco mniejszy odsetek – wzrostu pensji spodziewa się **42,4 proc.** Natomiast prawie **9 proc.** zatrudnionych obawia się ich spadku.

**Czego spodziewa się Pan/Pani w najbliższych miesiącach w odniesieniu do swojego poziomu wynagrodzenia?**

| Oczekiwania | VIII 2024 | VIII 2022 |
| :--- | :--- | :--- |
| Wzrostu wynagrodzenia | **42,4%** | 42% |
| Utrzymania wynagrodzenia | **48,8%** | 50% |
| Spadku wynagrodzenia | **8,7%** | 8% |

***

### Oczekiwania wzrostu wynagrodzenia - analiza demograficzna

**Płeć**

Podwyżek wynagrodzenia w najbliższej przyszłości częściej spodziewają się mężczyźni.

| Płeć | Wzrostu wynagrodzenia | Spadku wynagrodzenia | Utrzymania wynagrodzenia |
| :--- | :--- | :--- | :--- |
| Kobieta | 40,6% | 6,8% | 52,5% |
| Mężczyzna | 44,2% | 10,5% | 45,3% |

**Wiek**

Oczekiwanie wzrostu pensji jest uzależnione także od wieku – im starsi badani, tym rzadziej biorą to pod uwagę.

| Wiek | Wzrostu wynagrodzenia | Spadku wynagrodzenia | Utrzymania wynagrodzenia |
| :--- | :--- | :--- | :--- |
| Do 24 lat | 60,6% | 8,9% | 30,4% |
| 25-34 lat | 51,6% | 7,8% | 40,6% |
| 35-49 lat | 43,3% | 10,2% | 46,5% |
| 50 lat i więcej | 32,3% | 8% | 59,7% |

**Dochód (netto)**

Wzrostu wynagrodzenia oczekują częściej osoby zarabiające powyżej 5000 zł (**45,1 proc.**).

| Dochód (netto) | Wzrostu wynagrodzenia | Spadku wynagrodzenia | Utrzymania wynagrodzenia |
| :--- | :--- | :--- | :--- |
| Do 2000 PLN | 40,1% | 12,5% | 47,4% |
| 2001-3000 PLN | 41% | 10,7% | 48,3% |
| 3001-4000 PLN | 38,5% | 8,8% | 52,7% |
| 4001-5000 PLN | 41,1% | 5,2% | 53,7% |
| Pow. 5000 PLN | 45,1% | 9,4% | 45,6% |
| Odmowa odpowiedzi | 38,4% | 8,4% | 46,3% |

**Wykształcenie**

Im wyższe wykształcenie, tym mniejszy odsetek liczących na zwiększenie wynagrodzenia (**45,1 proc.** zasadnicze zawodowe, **41,6 proc.** - wyższe).

| Wykształcenie | Wzrostu wynagrodzenia | Spadku wynagrodzenia | Utrzymania wynagrodzenia |
| :--- | :--- | :--- | :--- |
| Podstawowe/gimnazjalne | 52,9% | 12,3% | 34,8% |
| Zasadnicze zawodowe | 45,2% | 5,6% | 49,3% |
| Średnie | 42,4% | 9,3% | 48,3% |
| Wyższe | 41,6% | 8,5% | 49,9% |

**Miejscowość**

Podwyżek wynagrodzeń w najbliższym czasie częściej oczekują mieszkańcy największych miast (**46,1 proc.**). Ich zmniejszenia spodziewają się w pierwszej kolejności mieszkańcy wsi (**11,8 proc.**), natomiast najrzadziej pracujący w miastach mających od 20 do 99 tys. mieszkańców (**3,5 proc.**).

| Miejscowość | Wzrostu wynagrodzenia | Spadku wynagrodzenia | Utrzymania wynagrodzenia |
| :--- | :--- | :--- | :--- |
| Wieś | 43,2% | 11,8% | 44,9% |
| Miasta do 20 tys. | 38,1% | 9,8% | 52,1% |
| Miasta 20-99 tys. | 45,9% | 3,5% | 50,6% |
| Miasta 100-199 tys. | 43,4% | 8,5% | 48,1% |
| Miasta 200-499 tys. | 30,6% | 7,9% | 61,5% |
| Miasta ponad 500 tys. | 46,1% | 7,9% | 46% |

**Region (Odsetek osób oczekujących zwiększenia wynagrodzenia)**

* Północny: **47,9%**
* Woj. mazowieckie: **47,8%**
* Wschodni: **45,5%**
* Centralny: **45,1%**
* Południowo-zachodni: **43,9%**
* Północno-zachodni: **40,4%**
* Południowy: **33,1%**

***

### Porównanie na przestrzeni lat

**Spodziewana zmiana wynagrodzenia - porównanie wyników na przestrzeni lat**

| Okres | Zwiększenie poziomu wynagrodzenia | Utrzymanie poziomu wynagrodzenia | Nie wiem | Zmniejszenie poziomu wynagrodzenia |
| :--- | :--- | :--- | :--- | :--- |
| 02.2020 | 59,1% | 33,5% | 5,6% | 1,8% |
| 07.2020 | 43,6% | 49,3% | 5,2% | 1,9% |
| 02.2021 | 46,8% | 36,4% | 10,3% | 6,6% |
| 02.2022 | 54,5% | 29,1% | 13,5% | 2,9% |
| 03.2023 | 61,5% | 26,2% | 8,4% | 4% |
| 02.2024* | 59,6% | 30,7% | 6,5% | 3,2% |
| VIII 2024 | **42,4%** | **48,8%** | **0% (nie wyszczególniono)** | **8,7%** |
| VIII 2022 | 42% | 50% | **0% (nie wyszczególniono)** | 8% |
*\* Źródło: Barometr Rynku Pracy" Gi Group Holding, kwiecień 2024*

***

## OKIEM EKSPERTA

### Spadek dynamiki wzrostu wynagrodzeń
**Agnieszka Zielińska, Dyrektor Polskiego Forum HR**

Warto zwrócić uwagę na wyraźny spadek dynamiki wzrostu przeciętnego wynagrodzenia. W sierpniu tego roku wyniosło ono **8190 zł brutto** i było o **11 proc.** wyższe niż rok wcześniej. W kolejnych miesiącach dynamika ta osiągnie najprawdopodobniej jednocyfrowy wynik. Bardziej realnie niż przeciętne wynagrodzenie odzwierciedlają poziom zarobków w Polsce wyniki nowego badania opublikowanego przez GUS. Wynika z niego, że mediana jest o ponad **20 proc.** niższa niż przeciętne wynagrodzenie, co oznacza, że połowa Polaków zarabia mniej niż **6 500 zł brutto**. **10 proc.** najmniej zarabiających otrzymało wynagrodzenie w wysokości co najwyżej **4 242 zł**, z kolei **10 proc.** najlepiej zarabiających otrzymało wynagrodzenie co najmniej w wysokości **13 012 zł**.

### Pracownicy będą oczekiwali wzrostu wynagrodzeń
**prof. Grażyna Spytek-Bandurska, Ekspert Federacji Przedsiębiorców Polskich**

Oczekiwania pracowników dotyczące wzrostu wynagrodzeń będą utrzymywały się, a nawet rosły w niektórych branżach. Wiąże się to z wysokimi kosztami utrzymania, znaczącym wzrostem cen dóbr i usług oraz obciążeniami gospodarstw domowych (kredyty). Chociaż wysokość płacy minimalnej była podwyższana w ostatnim czasie, to nie zawsze przekładało się to na sukcesywny wzrost pozostałych wynagrodzeń wypłacanych pracownikom o wyższych kwalifikacjach czy dłuższym stażu pracy. W efekcie obserwuje się spłaszczanie struktury płac, co negatywnie oddziałuje na motywację zatrudnionych. Oczekiwania finansowe mogą zostać wyhamowane przez pojawiające się negatywne zjawiska na rynku pracy, takie jak spadająca liczba ofert pracy, restrukturyzacje przedsiębiorstw, redukcje zatrudnienia oraz wzrost bezrobocia na niektórych lokalnych rynkach.

***

## INFORMACJE O BADANIU

* Badanie zostało zrealizowane przez **SW Research** metodą **CAWI** na panelu internetowym SW Panel.
* W ramach badania przeprowadzono **1169 ankiet** z udziałem reprezentatywnej ze względu na płeć, wiek i miejsce zamieszkania grupy respondentów, w tym **837 ankiet z osobami pracującymi**.
* Grupę respondentów stanowiły Polki i Polacy powyżej 18 roku życia, zgodnie z rozkładem płci, wieku i wielkości miejscowości.
* **Data realizacji:** 1.08 – 8.08 2024 roku

### Struktura demograficzna próby (N=1169)

| Kategoria | Udział (%) |
| :--- | :--- |
| **Płeć** | |
| Kobiety | 53,1% |
| Mężczyźni | 46,9% |
| **Sytuacja zawodowa** | |
| Pracuję w pełnym wymiarze | 57,6% |
| Jestem emerytem / rencistą | 17,5% |
| Pracuję w niepełnym wymiarze / wolny zawód | 8,9% |
| Prowadzę własną działalność gospodarczą | 6,4% |
| Uczę się / studiuję | 7,4% |
| Nie pracuję zawodowo | 4,8% |
| Jestem na urlopie macierzyńskim/ rodzicielskim/ wychowawczym | 1,1% |
| **Wielkość miejscowości** | |
| Wieś | 40,1% |
| Miasta 21-99 tys. | 20,6% |
| Miasta ponad 500 tys. | 11,4% |
| Miasta do 20 tys. | 10,4% |
| Miasta 200-499 tys. | 9,4% |
| Miasta 100-199 tys. | 8% |
| **Kategoria wiekowa** | |
| 35-49 lat | 44,4% |
| 25-34 lat | 24,3% |
| 50 lat i więcej | 19% |
| Do 24 lat | 12,4% |
| **Wykształcenie** | |
| Średnie | 46,6% |
| Wyższe | 40,9% |
| Zasadnicze zawodowe | 8,5% |
| Podstawowe/gimnazjalne | 4% |
| **Miesięczny dochód netto** | |
| 4001-5000 PLN | 23% |
| 3001-4000 PLN | 20,9% |
| 2001-3000 PLN | 15,6% |
| Pow. 5000 PLN | 14,4% |
| Odmowa odpowiedzi | 13,8% |
| Do 2000 PLN | 12,3% |

### Wymiar czasu pracy (w głównej pracy) (N=837)

| Wymiar | Udział (%) |
| :--- | :--- |
| Pełny etat (40 h/tyg.) | 83,7% |
| Mniej niż etat (21-39 h/tyg.) | 10% |
| Pół etatu (20 h/tyg.) | 3,2% |
| Mniej niż pół etatu (<20 h/tyg.) | 3,2% |

### Forma zatrudnienia (N=837)

| Forma | Udział (%) |
| :--- | :--- |
| Etat | 76,1% |
| Inne | 11,6% |
| Umowa/y zlecenie | 7,7% |
| Własna działalność gospodarcza | 2,9% |
| Umowa o dzieło | 1,4% |
| Umowa o pracę tymczasową | 0,4% |

***

## GI GROUP HOLDING – GLOBALNY EKOSYSTEM USŁUG HR

Gi Group Holding jest jednym z wiodących globalnych dostawców usług HR. Biznesowy ekosystem rekrutacyjny tworzą w Polsce trzy indywidualne, ale uzupełniające się marki – Gi Group, Wyser oraz Grafton Recruitment, będący też autoryzowanym dostawcą narzędzi Thomas International w Polsce. Dzięki nim Grupa może zaoferować pełen zakres usług w obszarze HR, dostarczając przedsiębiorstwom rozwiązania skuteczne i adekwatne do bieżących potrzeb.

Nadrzędnym celem Gi Group Holding jest aktywne współtworzenie i promowanie zrównoważonego, usprawnionego oraz satysfakcjonującego globalnego rynku pracy, odzwierciedlającego stale zmieniające się potrzeby kandydatów i firm.

Gi Group Holding obsługuje obecnie ponad **25 000 Klientów** na całym świecie, generując w **2023 roku przychody na poziomie 3,9 miliarda euro**. Zatrudniamy ponad **9000 pracowników** i jesteśmy aktywni w **37 krajach** w całej Europie, rejonie APAC oraz obu Amerykach.

**Wśród największych firm HR:**
* **19. miejsce** GLOBALNIE
* **9. miejsce** W EUROPIE

***

## OPRACOWANIE MERYTORYCZNE

* SW Research
* Joanna Fitek-Chybzińska (Gi Group Holding)
* Dorota Zawadzka (Gi Group Holding)

**REDAKCJA**
Dorota Zawadzka (Gi Group Holding)

**OPRACOWANIE GRAFICZNE**
Grzegorz Janiszewski (LABORATORIUM)

**WYNAGRODZENIA 2024. OCZEKIWANIA POLAKÓW.**
© 2024 Gi Group, Wszystkie prawa zastrzeżone.
Cytowanie danych za: Raport Gi Group – „Wynagrodzenia 2024. Oczekiwania Polaków”
