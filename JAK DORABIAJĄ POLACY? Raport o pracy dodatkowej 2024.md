# JAK DORABIAJĄ POLACY?
## Raport o pracy dodatkowej 2024
Group
YOUR JOB, OUR WORK
pl.gigroup.com

***

# Spis treści

| Sekcja | Strona |
| :--- | :---: |
| Wstęp | 3 |
| Podejmowanie dodatkowego zatrudnienia | 4 |
| Kto podejmuje pracę dodatkową? | 5 |
| Powody podejmowania dodatkowego zatrudnienia | 7 |
| Formy dodatkowego zatrudnienia | 10 |
| Czas poświęcany na pracę dodatkową | 14 |
| Wpływ pracy dodatkowej na efektywność | 16 |
| Okiem eksperta | 18 |
| Informacje o badaniu | 22 |
| Struktura demograficzna próby | 23 |
| Gi Group Holding - ekosystem usług HR | 24 |

***

# Wstęp

Rok temu po raz pierwszy bliżej przyjrzeliśmy się kwestii podejmowania dodatkowych form zarobkowania przez polskich pracowników. Zależało nam na odpowiedzi na pytanie, czy tzw. dorabianie to często wybierana strategia, analizowaliśmy także kto najczęściej się na nią decyduje. Po roku wracamy do tematu, chcąc ocenić, czy zmiana sytuacji gospodarczej - wyhamowanie rosnącej inflacji czy dwukrotny wzrost płacy minimalnej na przestrzeni ostatnich miesięcy, wpłynęły na decyzje polskich pracowników o podejmowaniu dodatkowego zajęcia.

Wyniki pokazują, że liczba osób pracujących dodatkowo nie zmalała, wręcz przeciwnie - jest ich więcej niż rok temu. Zwraca też uwagę fakt, że aż 58% badanych przez nas pracowników w ciągu najbliższego półrocza planuje podjąć lub kontynuować dodatkowe zajęcie, podczas gdy rok temu taką chęć wyrażało niespełna 50% respondentów.

Wobec rosnącego zainteresowania pracą dodatkową warto przyjrzeć się motywacjom osób ją podejmujących. To jeden z aspektów, któremu poświęciliśmy uwagę w naszym raporcie. Nie zdradzając szczegółów powiem tylko, że powody podejmowania dodatkowego zatrudnienia wśród poszczególnych grup respondentów są mocno zróżnicowane. Co jednak cieszy w większości przypadków taka decyzja nie wynika z konieczności zapewnienia środków na pokrycie podstawowych potrzeb.

Analiza całościowej aktywności zawodowej pracowników, wykraczająca poza ich główne miejsce zatrudnienia, dostarcza wielu wartościowych informacji, niezbędnych, jeśli zależy nam na uzyskaniu pełniejszego obrazu współczesnego rynku pracy. Pozwala nie tylko dokładniej określić rzeczywisty wymiar aktywności zawodowej, ale też lepiej zrozumieć wyzwania, które stoją przed pracownikami, ich potrzeby finansowe czy ambicje zawodowe i osobiste.

Dla przedsiębiorców to niezwykle cenne informacje, pomocne w kształtowaniu polityk wynagrodzeń, pakietów świadczeń dodatkowych czy włączaniu form pracy dodatkowej w strukturę zatrudnienia, co może być pewnym remedium na braki kadrowe. Z kolei dla instytucji publicznych to wartościowy punkt odniesienia przy tworzeniu nowoczesnych regulacji dotyczących np. czasu pracy, rodzajów umów czy sposobu ich oskładkowania.

Mam nadzieję, że nasza publikacja dostarczy Państwu interesujących danych. Serdecznie zapraszam do lektury raportu.

Anna Wesołowska
Dyrektor Zarządzająca
Gi Group Temp & Perm

*JAK DORABIA JA POLACY? Raport a pracy dodatkowej | 2024*

***

# Podejmowanie dodatkowego zatrudnienia

Odsetek osób deklarujących podejmowanie dodatkowych form zarobkowania wzrósł w porównaniu do zeszłego roku, co jest pewnym zaskoczeniem. Choć można by się spodziewać, że wraz z ustabilizowniem inflacji chęć podejmowania dodatkowych form zarobkowania będzie niższa, w obecnej edycji badania ponad **45% respondentów** przyznało, że poza swoją stałą pracą, wykonuje także pracę dodatkową. To wzrost o **3,9 p.p. r/r**. Co więcej, aż **58% ankietowanych** deklaruje, że zamierza kontynuować lub podjąć dodatkowe zajęcie w ciągu nadchodzących 6 miesięcy. Rok temu na podobne pytanie twierdząco odpowiedziało niespełna 50% badanych.

**Czy wykonuje Pan/Pani dodatkową pracę zarobkową poza swoją stałą pracą, np. prace dorywcze, dodatkowe godziny lub zlecenia u obecnego pracodawcy, dodatkowy etat?**

| Rok | Tak | Nie |
| :--- | :--- | :--- |
| **2024** | **45,2%** | **54,8%** |
| 2023 | 41,3% | 58,7% |

**Czy planuje Pan/Pani kontynuować/podjąć pracę dodatkową w ciągu najbliższych 6 miesięcy?**

| Rok | Tak | Nie | Trudno powiedzieć |
| :--- | :--- | :--- | :--- |
| **2024** | **58%** | **19%** | **23%** |
| 2023 | 49,4% | 22,8% | 27,8% |

*JAK DORABIA JA POLACY? Raport a pracy dodatkowej | 2024*

***

# Kto podejmuje pracę dodatkową?

Mężczyźni podejmują się dodatkowych zajęć znacznie częściej niż kobiety (**49,8% mężczyzn vs. 40,4% kobiet**). Warto przy tym zwrócić uwagę na znaczący wzrost odsetka mężczyzn angażujących się w dodatkową pracę w porównaniu do poprzedniego roku (wzrost aż o **9,3 p.p.**). W przypadku kobiet odsetek ten nieznacznie spadł.

Dodatkowo najczęściej pracują przede wszystkim najmłodsi pracownicy. W grupie ankietowanych poniżej 24 roku życia to ponad **54%**, a wśród 25-34 latków ponad **52%**. W obu grupach to więcej niż przed rokiem. Udział osób zarabiających dodatkowo zwiększył się zresztą w niemal każdej z grup wiekowych, choć największy wzrost dotyczył osób do 24 roku życia (**+5,5 р.р. r/r**). Warto zwrócić uwagę, że również osoby po 50. roku życia coraz częściej dorabiają do swoich podstawowych zarobków - w tym roku takie deklaracje złożyło niemal **36%** z nich, w poprzedniej edycji było to 31,6%.

Osoby z wykształceniem podstawowym (**51%**) oraz wyższym (**47,4%**) najczęściej podejmują dodatkowe zajęcia. Najrzadziej dorabiają osoby z wykształceniem zasadniczym zawodowym, przy czym w tej grupie zaobserwowaliśmy największą zmianę w deklaracjach respondentów - rok temu niespełna co trzecia osoba z wykształceniem zawodowym pracowała dorywczo, obecnie ten odsetek wynosi **41,5%**. To wzrost aż o **11,7 p.p.**

Warto przy tym przyjrzeć się powodom podejmowania dodatkowej pracy przez tę grupę (wykształcenie zasadnicze zawodowe). Najczęściej wymieniano chęć uzyskania dodatkowych środków na wydatki wykraczające poza podstawowe potrzeby (**42%**). Co piąta osoba z kolei finansuje w ten sposób swoje pasje i zainteresowania, co stanowi najwyższy odsetek w porównaniu do pozostałych grup.

**Odsetek osób wykonujących dodatkową pracę zarobkową (w podziale na płeć, wiek i wykształcenie):**

| Płeć | Tak | Nie |
| :--- | :--- | :--- |
| Kobieta | 40,4% | 59,6% |
| Mężczyzna | 49.8% | 50,2% |

| Wiek | Tak | Nie |
| :--- | :--- | :--- |
| Do 24 lat | 54,1% | 45,9% |
| 25-34 lat | 52,1% | 47,9% |
| 35-49 lat | 49,1% | 50,9% |
| 50 lat i więcej | 35,8% | 64,2% |

| Wykształcenie | Tak | Nie |
| :--- | :--- | :--- |
| Podstawowe/gimnazjalne | 50,8% | 49,2% |
| Zasadnicze zawodowe | 41,5% | 58,5% |
| Średnie | 43,2% | 56,8% |
| Wyższe | 47,4% | 52,6% |

*JAK DORABIA JA POLACY? Raport a pracy dodatkowej | 2024*

***

# Kto podejmuje pracę dodatkową? (cd.)

Analiza danych pod względem miejsca zamieszkania pokazuje, że pracę dodatkową najczęściej wykonują mieszkańcy z miast liczących ponad 500 tys. osób (**51%**), oraz tych, których populacja mieści się w granicach 100-199 tys. mieszkańców (**50%**). Warto zauważyć, że w poprzednim badaniu odsetek osób zajmujących się pracą dodatkową w tych grupach należał do jednych z najniższych (odpowiednio (39% i 37%).

Podobnie jak w roku poprzednim, najchętniej dodatkowe zajęcia podejmują osoby pracujące na podstawie umów o dzieło - w tej grupie dorabia **64,4%**, a więc o **5,4 p.p.** więcej niż rok temu. Kolejną grupą są prowadzący własną działalność gospodarczą - blisko połowa z nich ma dodatkowe źródło dochodu. Dodatkowe zajecie deklaruje także ponad **44%** pracujących na etacie.

**Odsetek osób wykonujących dodatkową pracę zarobkową (w podziale na miejscowość, formę zatrudnienia, dochód i wymiar czasu pracy):**

| Miejscowość | Tak | Nie |
| :--- | :--- | :--- |
| Wieś | 45,1% | 54,9% |
| Miasta do 20 tys. | 41,2% | 58,8% |
| Miasta 20-99 tys. | 40,1% | 59,9% |
| Miasta 100-199 tys. | 50,3% | 49,7% |
| Miasta 200-499 tys. | 47,6% | 52,4% |
| Miasta ponad 500 tys. | 50,5% | 49,5% |

| Forma zatrudnienia w głównej pracy | Tak | Nie |
| :--- | :--- | :--- |
| Etat | 44,2% | 55,8% |
| Własna działalność | 49,9% | 50,1% |
| Umowa o pracę tymczasową | 45,3% | 54,7% |
| Umowa/y zlecenie | 45,4% | 54,6% |
| Umowa/y o dzieło | 64,4% | 35,6% |
| Inne | 30,5% | 69,5% |

| Dochód (PLN) | Tak | Nie |
| :--- | :--- | :--- |
| Do 2000 | 44,5% | 55,5% |
| 2001-3000 | 36,1% | 63,9% |
| 3001-4000 | 40,4% | 59,6% |
| 4001-5000 | 43% | 57% |
| Pow. 5000 | 56,9% | 43,1% |
| Odmowa odpowiedzi | 37,6% | 62,4% |

| Wymiar czasu pracy | Tak | Nie |
| :--- | :--- | :--- |
| Pełny etat (40h/tyg.) | 44,5% | 55,5% |
| Pół etatu (20h/tyg.) | 52,7% | 47,3% |
| Mniej niż etat (21-39h/tyg.) | 47,3% | 52,7% |
| Mniej niż pół etatu (<20h/tyg.) | 36,6% | 63,4% |

*JAK DORABIAJĄ POLACY? Raport o pracy dodatkowej | 2024*

***

# Powody podejmowania dodatkowego zatrudnienia

**Z jakiego powodu Polacy decydują się na podjęcie pracy dodatkowej?**

Blisko 1/3 zarabia w ten sposób na wydatki wykraczające ponad podstawowe potrzeby (**30,2%**). Kolejne **27,2%** chce zgromadzić oszczędności. Niespełna **14%** badanych jest zmuszonych dorabiać, by pokryć podstawowe wydatki swojego gospodarstwa domowego. Podobny odsetek respondentów decyduje się na dodatkowe zajęcie, aby móc rozwijać swoje pasje i zainteresowania. **1 na 10** osób zdobywa w ten sposób środki na rozwój zawodowy, a nieco ponad **4%** pracuje dodatkowo, by rozwijać własny biznes.

**Z jakiego powodu zdecydował/a się Pan/Pani na wykonywanie pracy dodatkowej?**
*(Odpowiedzi osób wykonujących lub planujących wykonywanie pracy dodatkowej.)*

* Chcę dodatkowo zarobić więcej na wydatki wykraczające poza podstawowe potrzeby: **30,2%**
* Chcę zgromadzić oszczędności: **27,2%**
* Moje dochody z głównej pracy nie pozwalają na pokrycie podstawowych bieżących wydatków: **13,9%**
* Dodatkowa praca umożliwia mi realizację moich pasji i zainteresowań: **13,8%**
* Chcę rozwijać się zawodowo, zdobywać nowe umiejętności i doświadczenie: **9,8%**
* Rozwijam własny biznes: **4,4%**
* Inne: **0,8%**

Motywacje te różnią się znacząco w zależności od płci, wieku oraz poziomu wykształcenia. Kobiety częściej podejmują dodatkową pracę, aby sfinansować wydatki wykraczające poza podstawowe potrzeby (**33,5% vs. 27,1%**), podczas gdy mężczyźni częściej dorabiają z myślą o rozwoju zawodowym (**11,8% vs. 7,6%**) lub rozwijaniu własnego biznesu (**6,2% vs. 2,3%**). To również kobiety częściej są zmuszone dorabiać, by móc pokryć podstawowe wydatki (**16,2% vs. 11,8%** mężczyzn).

Wśród młodszych respondentów (do 34 lat) dominującą motywacją jest chęć oszczędzania (ponad **34%**), choć osoby powyżej 25 roku życia równie często zarabiają w ten sposób na ponadpodstawowe wydatki. Po 35 roku życia to już dominująca motywacja. Starsi Polacy (50 lat i więcej) częściej niż inne grupy decydują się na dodatkową pracę, aby realizować swoje pasje (**18,8%**). W tej grupie wiekowej również najwięcej osób dorabia, ponieważ główna praca nie zapewnia wystarczających środków na podstawowe wydatki.

Wykształcenie również ma wpływ na motywacje do podejmowania dodatkowej pracy. Osoby z wykształceniem podstawowym lub gimnazjalnym najczęściej dorabiają w celu zgromadzenia oszczędności (**32,6%**), natomiast respondenci z wykształceniem zawodowym skupiają się głównie na uzyskaniu środków na wydatki wykraczające poza podstawowe potrzeby (**41,7%**). Co trzecia osoba z wykształceniem wyższym podejmuje dodatkową pracę zarówno po to, aby pokryć ponadpodstawowe wydatki (**32,8%**), jak i w celu oszczędzania (**27,4%**).

Warto zauważyć, że chociaż najczęstszą motywacją do dorabiania jest chęć poprawy standardu życia, to wśród najmniej zarabiających (poniżej 2000 zł) oraz w grupie osób z zarobkami między 3001 a 4000 zł, około **20%** respondentów wskazuje, że dodatkowa praca jest niezbędna do zaspokojenia podstawowych potrzeb. Dotyczy to szczególnie osób zatrudnionych na **umowach o dzieło (23,4%)** oraz **pracowników tymczasowych (18,7%)**.

**Z jakiego powodu zdecydował/a się Pan/Pani na wykonywanie pracy dodatkowej?**
*(Odpowiedzi osób wykonujących lub planujących wykonywanie pracy dodatkowej, w podziale na płeć, wiek i wykształcenie)*

| Odpowiedź | Kobieta | Mężczyzna | Do 24 lat | 25-34 lata | 35-49 lat | 50 lat i więcej | Podstawowe/gimnazjalne | Zasadnicze zawodowe | Średnie | Wyższe |
| :--- | :--- | :--- | :--- | :--- | :--- | :--- | :--- | :--- | :--- |
| Wydatki ponadpodstawowe | 33,5% | 27,1% | 19,2% | 31,7% | 32,7% | 29,5% | 32,6% | 41,7% | 26,8% | 32,8% |
| Oszczędności | 26,8% | 27,6% | 34,3% | 34,2% | 26% | 20,7% | 18,6% | 16,9% | 28,4% | 27,4% |
| Pokrycie podstawowych wydatków | 16,2% | 11,8% | 13,5% | 10,5% | 14,7% | 15,9% | 8% | 13% | 15,4% | 12,5% |
| Pasje i zainteresowania | 13,1% | 14,4% | 9,9% | 11,1% | 12% | 18,8% | 24,5% | 20,2% | 13,4% | 13,5% |
| Rozwój zawodowy | 7,6% | 11,8% | 11,4% | 9,3% | 10,5% | 9,1% | 16,3% | 2,9% | 11% | 9,1% |
| Rozwój własnego biznesu | 2,3% | 6,2% | 11,6% | 3,2% | 2,9% | 4,7% | | 2,7% | 5% | 3,5% |
| Inne | 0,4% | 1% | | | 1% | 1% | | 3% | | 1% |

**Z jakiego powodu zdecydował/a się Pan/Pani na wykonywanie pracy dodatkowej?**
*(Odpowiedzi osób wykonujących lub planujących wykonywanie pracy dodatkowej, w podziale na miejscowość, formę zatrudnienia w głównej pracy i dochód)*

| Odpowiedź | Wieś | Miasta do 20 tys. | Miasta 20-99 tys. | Miasta 100-199 tys. | Miasta 200-499 tys. | Miasta ponad 500 tys. |
| :--- | :--- | :--- | :--- | :--- | :--- |
| Wydatki ponadpodstawowe | 28,9% | 31,7% | 27,6% | 24,1% | 32,1% | 37,9% |
| Oszczędności | 25,4% | 28,7% | 24% | 43,4% | 26,9% | 25,1% |
| Pokrycie podstawowych wydatków | 12,9% | 13,2% | 16,5% | 11,2% | 13,6% | 15,4% |
| Pasje i zainteresowania | 15,5% | 13,5% | 15,5% | 15,4% | 9,9% | 9,3% |
| Rozwój zawodowy | 11,5% | 5,7% | 12,9% | 3,9% | 9,9% | 8,1% |
| Rozwój własnego biznesu | 4,8% | 5,5% | 3,6% | 1,9% | 5,7% | 4,2% |
| Inne | 1% | 2% | | | 2% | |

| Odpowiedź | Etat | Własna działalność | Umowa o pracę tymczasową | Umowa/y zlecenie | Umowa/y o dzieło |
| :--- | :--- | :--- | :--- | :--- | :--- |
| Wydatki ponadpodstawowe | 31,9% | 24,8% | 31,8% | 23,6% | 19.7% |
| Oszczędności | 27,5% | 23,1% | 17,2% | 37,6% | |
| Pokrycie podstawowych wydatków | 13,8% | 12,7% | 18,7% | 13,6% | 23,4% |
| Pasje i zainteresowania | 14% | 11,2% | 20,3% | 9,7% | 33.7% |
| Rozwój zawodowy | 8,3% | 15,3% | 12% | 15,5% | 11% |
| Rozwój własnego biznesu | 4,1% | 11,4% | | | 12,2% |
| Inne | | 2% | | | |

| Odpowiedź | Do 2000 PLN | 2001-3000 PLN | 3001-4000 PLN | 4001-5000 PLN |
| :--- | :--- | :--- | :--- |
| Wydatki ponadpodstawowe | 18.9% | 30,5% | 28,4% | 36% |
| Oszczędności | 22,2% | 20,9% | 34,2% | 24,5% |
| Pokrycie podstawowych wydatków | 20,6% | 13,1% | 19,2% | 13,8% |
| Pasje i zainteresowania | 17.1% | 23% | 9,5% | 11.1% |
| Rozwój zawodowy | 18,2% | 8,8% | 5,5% | 10,7% |
| Rozwój własnego biznesu | 3% | 2,12% | 3,2% | 4% |

| Odpowiedź | Pełny etat (40h/tyg.) | Pół etatu (20h/tyg.) | Mniej niż etat (21-39h/tyg.) | Mniej niż pół etatu (<20h/tyg.) |
| :--- | :--- | :--- | :--- | :--- |
| Wydatki ponadpodstawowe | 30,1% | 30% | 20,5% | 43,1% |
| Oszczędności | 28,3% | 20,3% | 39,2% | 10,7% |
| Pokrycie podstawowych wydatków | 13,6% | 15,9% | | 15,7% |
| Pasje i zainteresowania | 14,1% | 16,2% | | 14,8% |
| Rozwój zawodowy | 8,8% | | | 13,8% |
| Rozwój własnego biznesu | 4,5% | | | |
| Inne | 1% | | | 2% |

*JAK DORABIA JA POLACY? Raport a pracy dodatkowej | 2024*

***

# Formy dodatkowego zatrudnienia

Najczęściej wybieraną formą dodatkowego zarobkowania są **prace dorywcze**, które wybiera ponad połowa badanych (**56%**). W porównaniu do zeszłego roku odsetek ten nieznacznie wzrósł. Wykonywanie **dodatkowych godzin/zleceń u obecnego pracodawcy** wybiera ponad **26%** respondentów. Na trzecim miejscu jest **stała praca dodatkowa w innej firmie (24,8%)**. Warto zauważyć, że w porównaniu do ubiegłego roku Polacy rzadziej decydują się na stałe dodatkowe zatrudnienie w innej firmie (spadek o **3,4 p.p.**) na rzecz dodatkowych zleceń u obecnego pracodawcy (wzrost o **2,2 p.p. r/r**).

Kobiety i mężczyźni w równym stopniu decydują się na prace dorywcze, choć Panowie częściej niż Panie wybierają dodatkowe godziny/zlecenia u obecnego pracodawcy (**30,5% vs. 21,3%**) oraz stałą współpracę z inną firmą (**29,3% vs. 19,8%**).

Prace dorywcze są popularne zwłaszcza wśród osób młodszych (**65,3%**, wzrost aż o **16,3 p.p. r/r**) oraz tych powyżej 50. roku życia (**58,5%**). Osoby w wieku 25-49 lat częściej niż pozostali respondenci wybierają dodatkowe godziny i zlecenia u obecnego pracodawcy.

Zdecydowanie częściej na prace dorywcze decydują się osoby z **wykształceniem podstawowym (64,4%) i zasadniczym zawodowym (69,5%)**. Z kolei stałą pracę dodatkową w innej firmie wykonują częściej osoby mające **wykształcenie wyższe (28,5%**).

**W jakiej formie wykonuje Pan/Pani pracę dodatkową?**
*(Pytanie zadane osobom, które wykonują pracę dodatkową, możliwość wyboru wielu odpowiedzi.)*

| Forma | 2024 | 2023 | Kobieta | Mężczyzna | Do 24 lat | 25-34 lata | 35-49 lat | 50 lat i więcej |
| :--- | :--- | :--- | :--- | :--- | :--- | :--- | :--- | :--- |
| Pracuję dorywczo | 56% | 51,9% | 57,4% | 54,8% | 65,3% | 52,6% | 52,2% | 58,5% |
| Biorę dodatkowe godziny/zmianę/zlecenia u obecnego pracodawcy | 26,3% | 24,1% | 21,3% | 30,5% | 18,3% | 32,8% | 30,5% | 15% |
| Wykonuję stałą pracę dodatkową u innego pracodawcy | 24,8% | 28,2% | 19,8% | 29,3% | 27,2% | 22,1% | 28,9% | 20,4% |
| Inna forma | 3% | 6,5% | 3% | 3% | 7,1% | 3% | 1,8% | 2,8% |

| Forma | Podstawowe/gimnazjalne | Zasadnicze zawodowe | Średnie | Wyższe |
| :--- | :--- | :--- | :--- | :--- |
| Pracuję dorywczo | 64,4% | 69,5% | 52,1% | 50,2% |
| Biorę dodatkowe godziny/zmianę/zlecenia u obecnego pracodawcy | 12,6% | 25,9% | 31,7% | 22,2% |
| Wykonuję stałą pracę dodatkową u innego pracodawcy | 24,4% | 14,4% | 23,2% | 28,5% |
| Inna forma | 3,1% | 2,7% | 3,1% | 3,1% |

| Forma | Wieś | Miasta do 20 tys. | Miasta 20-99 tys. | Miasta 100-199 tys. | Miasta 200-499 tys. | Miasta ponad 500 tys. |
| :--- | :--- | :--- | :--- | :--- | :--- |
| Pracuję dorywczo | 55,6% | 61,1% | 53,7% | 60,3% | 46,9% | 57,8% |
| Biorę dodatkowe godziny/zmianę/zlecenia u obecnego pracodawcy | 23,6% | 27,8% | 23,2% | 28,8% | 31,5% | 24,1% |
| Wykonuję stałą pracę dodatkową u innego pracodawcy | 26,4% | 16,7% | 24,5% | 22,8% | 30% | 27% |
| Inna forma | 2,9% | 3% | 4,2% | 2,7% | 2,2% | 2,5% |

| Forma | Etat | Własna działalność | Umowa o pracę tymczasową | Umowa/y zlecenie | Umowa/y o dzieło | Inne |
| :--- | :--- | :--- | :--- | :--- | :--- |
| Pracuję dorywczo | 52,9% | 54,3% | 74,3% | 64,2% | 43,4% | 33,3% |
| Biorę dodatkowe godziny/zmianę/zlecenia u obecnego pracodawcy | 29,1% | 16% | 18,6% | 21,5% | 12% | |
| Wykonuję stałą pracę dodatkową u innego pracodawcy | 23,4% | 31,7% | 16,3% | 26% | 41% | 33,3% |
| Inna forma | 2,7% | 4,2% | | 1,5% | 3% | |

| Forma | Do 2000 PLN | 2001-3000 PLN | 3001-4000 PLN | 4001-5000 PLN | Pow. 5000 PLN |
| :--- | :--- | :--- | :--- | :--- |
| Pracuję dorywczo | 52,9% | 50% | 63,1% | 48,9% | 57,9% |
| Biorę dodatkowe godziny/zmianę/zlecenia u obecnego pracodawcy | 29,4% | 24,4% | 20,4% | 35,6% | 23% |
| Wykonuję stałą pracę dodatkową u innego pracodawcy | 27,9% | 25,6% | 25,8% | 25,6% | 30% |
| Inna forma | 2,9% | 2,2% | 4,2% | 2,2% | 1,4% |

| Forma | Pełny etat (40h/tyg.) | Pół etatu (20h/tyg.) | Mniej niż etat (21-39h/tyg.) | Mniej niż pół etatu (<20 h/tyg.) |
| :--- | :--- | :--- | :--- | :--- |
| Pracuję dorywczo | 56,8% | 54,9% | 44,7% | 58,1% |
| Biorę dodatkowe godziny/zmianę/zlecenia u obecnego pracodawcy | 27,9% | 27,1% | 25% | 19,8% |
| Wykonuję stałą pracę dodatkową u innego pracodawcy | 23,2% | 24,5% | 35,9% | 25,6% |
| Inna forma | 2,8% | 1,9% | 3,1% | 2,3% |

*JAK DORABIAJĄ POLACY? Raport o pracy dodatkowej | 2024*

***

# Czas poświęcany na pracę dodatkową

Niemal **46%** badanych pracuje dodatkowo maksymalnie **9 godzin tygodniowo**, kolejne **34%** między **10 a 19 godzin** (wzrost o **3,9 p.p. r/r**). W porównaniu do ubiegłego roku zmniejszył się natomiast odsetek tych, którzy na dodatkowe zajęcia poświęcają ponad 20 godzin w tygodniu.

Mężczyźni znacznie częściej pracują dodatkowo między **10 a 19 godzin tygodniowo (45% vs. 19%)**, podczas gdy zdecydowana większość kobiet ogranicza się do maksymalnie **9 godzin w tygodniu (59,3%)**.

Więcej czasu na dorabianie przeznaczają osoby **powyżej 25 roku życia** – co trzecia deklaruje 10-19 godzin dodatkowej pracy w tygodniu, podczas gdy najmłodsi respondenci (poniżej 25 lat) w przeważającej większości ograniczają się do maksymalnie 9 godzin. Wśród osób z **wykształceniem wyższym** wzrósł odsetek poświęcających dodatkowym zajęciom od **10 do 19 godzin tygodniowo (wzrost z 27% do 38%)**.

**Ile czasu w tygodniu poświęca Pan/Pani na pracę dodatkową?**
*(Pytanie zadane osobom, które wykonują pracę dodatkową.)*

| Wymiar | 2024 | 2023 | Kobieta | Mężczyzna |
| :--- | :--- | :--- | :--- | :--- |
| 1-9 godzin | 45,9% | 44,7% | 59,3% | 33,6% |
| 10-19 godzin | 34% | 30,1% | 19,3% | 45% |
| 20-29 godzin | 10,7% | 15% | 9,4% | 11,9% |
| 30-40 godzin | 5,5% | 7,5% | 3% | 7,6% |
| Różnie, brak regularności | 4% | 2,7% | 9% | 1,9% |

| Wymiar | Do 24 lat | 25-34 lata | 35-49 lat | 50 lat i więcej | Podstawowe/gimnazjalne | Zasadnicze zawodowe | Średnie | Wyższe |
| :--- | :--- | :--- | :--- | :--- | :--- | :--- | :--- | :--- |
| 1-9 godzin | 52,6% | 43,4% | 43,5% | 43,7% | 45,6% | 38,9% | 51,9% | 45,6% |
| 10-19 godzin | 28,1% | 35,9% | 35,3% | 34,4% | 29,7% | 34,8% | 27,2% | 38% |
| 20-29 godzin | 8,9% | 11,4% | 11,2% | 9,1% | 8,2% | 8% | 11,8% | 10% |
| 30-40 godzin | 6,5% | 5,5% | 4,2% | 6% | 11,4% | 13% | 4,3% | 3,5% |
| Różnie, brak regularności | 3,9% | 3,8% | 5,9% | 6,8% | 5,1% | 5,4% | 4,8% | 2,9% |

| Wymiar | Etat | Własna działalność | Umowa o pracę tymczasową | Umowa/y zlecenie | Umowa/y o dzieło | Pełny etat (40h/tyg.) | Pół etatu (20h/tyg.) | Mniej niż etat (21-39h/tyg.) | Mniej niż pół etatu (<20h/tyg.) |
| :--- | :--- | :--- | :--- | :--- | :--- | :--- | :--- | :--- | :--- |
| 1-9 godzin | 53% | 33,8% | 47,8% | 45,9% | 38,4% | 48,1% | 43,4% | 45,3% | 38,2% |
| 10-19 godzin | 29,3% | 38,3% | 35,9% | 33,1% | 37% | 31,3% | 39,6% | 35,9% | 34,1% |
| 20-29 godzin | 9,2% | 15% | 8,7% | 10,2% | 13,7% | 10,7% | 11,3% | 9,4% | 9,1% |
| 30-40 godzin | 3,7% | 7,5% | 5,4% | 7,6% | 4,1% | 5,1% | 1,9% | 3,1% | 13,6% |
| Różnie, brak regularności | 4,8% | 5,5% | 2,2% | 3,3% | 6,8% | 4,8% | 3,8% | 6,3% | 5% |

*JAK DORABIAJĄ POLACY? Raport o pracy dodatkowej | 2024*

***

# Wpływ pracy dodatkowej na efektywność

Zdecydowana większość (**63,5%**) badanych, którzy podejmują dodatkowe zajęcia, **nie zauważa negatywnego wpływu** na swoją pracę podstawową. Innego zdania jest **23,2%** respondentów.

**Mężczyźni (24,9%)** częściej niż kobiety (**21,1%**) wskazują na negatywne konsekwencje dorabiania. Bardziej odczuwają je także **najmłodsi respondenci** oraz osoby w wieku **35-49 lat (29,6%)**, a także pracujący na umowy zlecenie, pracownicy tymczasowi oraz samozatrudnieni. Największy problem z pogodzeniem obu zajęć mają osoby zatrudnione na **pół etatu (32,1%)**.

**Czy praca dodatkowa ma negatywny wpływ na Pana/Pani wydajność i zaangażowanie w głównej pracy?**

| Kategoria | Tak | Nie | Trudno powiedzieć |
| :--- | :--- | :--- | :--- |
| Ogółem | 23,2% | 63,5% | 13,3% |
| Kobieta | 21,1% | 66,7% | 12,2% |
| Mężczyzna | 24,9% | 60,6% | 14,5% |

| Wiek | Tak | Nie | Trudno powiedzieć |
| :--- | :--- | :--- |
| Do 24 lat | 25,6% | 63,3% | 11,1% |
| 25-34 lata | 20,4% | 65,3% | 14,3% |
| 35-49 lat | 29,6% | 57,4% | 13% |
| 50 lat i więcej | 16,3% | 72,1% | 11,6% |

| Wykształcenie | Tak | Nie | Trudno powiedzieć |
| :--- | :--- | :--- |
| Podstawowe/gimnazjalne | 16,8% | 72,5% | 10,7% |
| Zasadnicze zawodowe | 18,3% | 64,1% | 17,6% |
| Średnie | 25,2% | 61,5% | 13,3% |
| Wyższe | 24,3% | 61,6% | 14,1% |

| Forma zatrudnienia w głównej pracy | Tak | Nie | Trudno powiedzieć |
| :--- | :--- | :--- |
| Etat | 20,6% | 66,2% | 13,2% |
| Własna działalność | 29,5% | 58,1% | 12,4% |
| Umowa o pracę tymczasową | 29,3% | 57,6% | 13,1% |
| Umowa/y zlecenie | 27,2% | 59,2% | 13,6% |
| Umowa/y o dzieło | 17,8% | 71,2% | 11% |

| Wymiar czasu pracy | Tak | Nie | Trudno powiedzieć |
| :--- | :--- | :--- |
| Pełny etat (40h/tyg.) | 23,3% | 63,1% | 13,6% |
| Pół etatu (20h/tyg.) | 32,1% | 54,7% | 13,2% |
| Mniej niż etat (21-39h/tyg.) | 25% | 62,5% | 12,5% |
| Mniej niż pół etatu (<20h/tyg.) | 18,2% | 68,2% | 13,6% |

| Miejscowość | Tak | Nie | Trudno powiedzieć |
| :--- | :--- | :--- |
| Wieś | 19,4% | 68,1% | 12,5% |
| Miasta do 20 tys. | 23,8% | 61,9% | 14,3% |
| Miasta 20-99 tys. | 24,3% | 62,2% | 13,5% |
| Miasta 100-199 tys. | 28,5% | 58,9% | 12,6% |
| Miasta 200-499 tys. | 24,4% | 62,8% | 12,8% |
| Miasta ponad 500 tys. | 20,4% | 67,4% | 12,2% |

*JAK DORABIAJĄ POLACY? Raport o pracy dodatkowej | 2024*

***

# Okiem eksperta

## Gi Group Holding
*Dorota Zawadzka, Manager ds. komunikacji*

Rosnąca liczba osób poszukujących dodatkowych źródeł dochodu, a także deklarujących chęć kontynuowania lub podjęcia dodatkowego zajęcia w najbliższym półroczu, to jeden z kluczowych wniosków, który płynie z naszego badania. Warto przy tym podkreślić, że w większości przypadków decyzja o dodatkowej pracy nie wynika z ekonomicznej konieczności pokrycia bieżących wydatków, a z chęci podniesienia jakości życia, oszczędzania, czy realizacji pasji i zainteresowań.

Różnice w motywacjach, formach podejmowanej pracy dodatkowej i czasie na nią poświęcanym w podziale na płeć, wiek, wykształcenie, miejsce zamieszkania, czy dochody, wyraźnie wskazują, że praca dodatkowa, choć powszechna, nie jest zjawiskiem jednorodnym i wymaga dalszych, dogłębnych analiz.

Z punktu widzenia pracodawcy, rosnące zainteresowanie dodatkową pracą może być sygnałem, że pracownicy poszukują dodatkowego uzupełnienia zarobków. Może to stanowić dla firm impuls do przeanalizowania oferowanych pakietów benefitów i wynagrodzeń, ale też do zastanowienia się nad włączeniem pracy dodatkowej do struktury zatrudnienia, w formie dodatkowych zleceń u obecnego pracodawcy, co może być dla nich atrakcyjne. W badaniu widzimy, że pracownicy chętnie decydują się na takie rozwiązanie. **26%** respondentów deklaruje, że podejmuje dodatkowe zlecenia u obecnego pracodawcy (wzrost o **2,2 p.p. r/r**). To rozwiązanie może być szczególnie interesujące dla firm borykających się z brakiem kadrowym.

*JAK DORABIAJĄ POLACY? Raport o pracy dodatkowej | 2024*

## Ekspert Federacji Przedsiębiorców Polskich

Podejmowanie pracy dodatkowej może wynikać z wielu powodów - być odpowiedzią na sytuację ekonomiczną, a także potrzeby i trendy pojawiające się na rynku pracy. Z reguły zainteresowanie dodatkową pracą odzwierciedla pogarszającą się kondycję ekonomiczną części społeczeństwa na skutek wzrostu cen usług i produktów. Podnoszenie wysokości płacy minimalnej powoduje, że firmy nie są w stanie zapewnić dostatecznej podwyżki pozostałych wynagrodzeń i zrekompensować wszystkim zatrudnionym rosnących kosztów życia. Dochodzi do spłaszczenia struktury płac i to może zwiększać zainteresowanie dodatkową pracą, zwłaszcza osób o wyższych kwalifikacjach.

Dla niektórych pracowników jest to szansa na uzupełnienie dochodów i zasilenie finansowe swojego gospodarstwa domowego wobec różnych obciążeń (zazwyczaj zaciąganych kredytów), bądź chęci realizacji planów lub potrzeb osobistych (dotyczących często podwyższenia standardu życia). Warto też zaznaczyć, że część pracowników chce w większym stopniu spełniać się zawodowo i podejmować dodatkowe zajęcia, by zdobywać wiedzę i doświadczenie. W tej grupie jest wielu przedstawicieli młodego pokolenia. Dzięki dodatkowemu zaangażowaniu mogą oni nie tylko uzupełniać swój budżet, ale i szybciej awansować. Nie są obarczeni obowiązkami rodzinnymi, a więc łat...
*(Fragment tekstu jest ucięty, prawdopodobnie kontynuacja na następnej stronie, ale połączona z kolejną opinią eksperta)*

## Okiem eksperta (Dyrektor Polskiego Forum HR)

Mimo rosnących wynagrodzeń zainteresowanie dodatkową pracą nie spada. W 2024 roku **45%** respondentów badania Gi Group deklarowało, iż podejmuje się dodatkowych zadań, prawie o **4 punkty procentowe** więcej niż w poprzednim roku. Nadal najczęściej Polacy przeznaczają na ten cel nie więcej niż **9 godzin tygodniowo**, w większości przypadków są to prace dorywcze, niezwiązane z profilem zadań wykonywanych w głównej pracy. To pokazuje, że zapotrzebowanie na elastyczne rozwiązania w zatrudnieniu nadal utrzymuje się na wysokim poziomie.

Warto przyjrzeć się temu zagadnieniu również w kontekście toczącej się dyskusji dotyczącej skrócenia tygodniowego wymiaru czasu pracy. Czy wprowadzenie go spowoduje, że Polacy będą pracować mniej? Raczej nie. W Polsce obserwujemy bardzo niskie wykorzystanie niepełnych etatów w zatrudnieniu. Jak pokazuje badanie Gi Group, Polacy chętnie podejmują się prac dodatkowych, co sprawia, że statystycznie w Europie należymy do jednej z najbardziej zapracowanych nacji. Według danych Eurostatu nasi rodacy pracują średnio **40,4 godzin tygodniowo**, podczas gdy średnia europejska wynosi **37,5 godziny**.

Czynnik finansowy nadal pozostaje niebagatelnym motywatorem do podejmowania dodatkowych zadań. Wynagrodzenia w Polsce rosną bardzo szybko, w ostatnim czasie głównie za sprawą szalejącej inflacji, ale nadal nie jest to jednak poziom satysfakcjonujący dla dużej części społeczeństwa. W kolejnych latach możemy spodziewać się spadku wagi tego czynnika na rzecz chęci rozwoju kompetencji w różnych obszarach.

## Dyrektor Departamentu Pracy, Konfederacja Lewiatan

Prawie połowa ankietowanych potwierdza podejmowanie prac dodatkowych – **45,2%** osób. To dużo. Na szczególną uwagę zwraca wzrost zainteresowania tego rodzaju pracą – o **3,9 p.p. rok do roku**. Nie mniej istotne wydają się powody, dla których Polacy decydują się na zapewnienie sobie dodatkowych źródeł dochodu. Choć motywuje ich przede wszystkim chęć zarobienia na wydatki wykraczające poza podstawowe potrzeby (**30%**) i gromadzenie oszczędności (**27%**), warto zwrócić uwagę na odsetek osób, dla których to po prostu ekonomiczna konieczność. Na zainteresowanie dodatkową pracą wpływa sytuacja finansowa części społeczeństwa, spadająca na przestrzeni roku siła nabywcza wynagrodzeń przy szybkim wzroście kosztów usług i produktów. Deklaruje to **13,9%** respondentów badania, przy czym ten odsetek jest wyższy w przypadku kobiet.

Badanie obejmuje szeroko zdefiniowane dodatkowe prace, tj. prace dorywcze, dodatkowe godziny lub zlecenia u obecnego pracodawcy, dodatkowy etat. Specyfika tych prac, jak i okoliczności oraz motywacje ich podejmowania różnią się. Najchętniej decydują się na nie osoby w wieku **do 35 roku życia**, z wykształceniem **podstawowym albo wyższym**. Przeważający odsetek respondentów (**45,9%**) poświęca na dodatkowe prace od **1 do 9 godzin tygodniowo**.

Popatrzmy też na to zagadnienie z perspektywy firm. Rosnąca luka podażowa na polskim rynku pracy stanowi poważną barierę w rozwoju przedsiębiorstw. Z roku na rok coraz więcej osób odchodzi... a może przyczynić się do nasilenia się tego zjawiska. Druga reforma ma polegać na oskładkowaniu wszystkich umów cywilnoprawnych, z wyjątkiem umów zlecenia zawieranych z uczniami szkół średnich i studentami do 26 roku życia. Obecnie pierwsza umowa zlecenia, o ile osiągane jest minimalne wynagrodzenie, jest przedmiotem obowiązkowego ubezpieczenia emerytalno-rentowego. Nowe składki dotyczyłyby dodatkowych, kolejnych umów zleceń. Nie jest jasne, czy zmiana będzie dotyczyć umów o dzieło.

Zaproponowane rozwiązanie może przynieść jednak więcej negatywnych skutków niż korzyści. Zmniejszy i tak zbyt małą podaż pracy. Pogorszy sytuację osób najbardziej aktywnych, które korzystają z możliwości wykonywania dodatkowych, często drobnych zleceń. Pogorszy również sytuację osób dorabiających w ramach sprawowania opieki nad dziećmi, np. okresu urlopu rodzicielskiego czy wychowawczego. Może ponadto doprowadzić do wzrostu umów nierejestrowanych.

*JAK DORABIAJĄ POLACY? Raport o pracy dodatkowej | 2024*

***

# Informacje o badaniu

**Główny cel:** zbadanie odczuć, nawyków i planów Polaków związanych z podejmowaniem pracy dodatkowej.

**Metoda:** Wywiady on–line (CAWI) na panelu internetowym SW Panel.

**Próba:**
* W ramach badania przeprowadzono **1169 ankiet** z reprezentatywną ze względu na płeć, wiek i miejsce zamieszkania grupą respondentów, w tym **837 ankiet z osobami pracującymi**.
* Część wyników badania zestawiono z pierwszą falą badania przeprowadzoną na reprezentatywnej próbie **1206 osób** (w tym **809 osób pracujących**).
* **Populacja:** Polki i Polacy powyżej 18 roku życia, zgodnie z rozkładem płci, wieku i klasy wielkości miejscowości.

**Termin realizacji:**
* **Fala II:** 01/08 – 08/08/2024
* **Fala I:** 22/08 – (data ucięta, prawdopodobnie 29/08/2023)

***

# Struktura demograficzna próby
*(N=837 – osoby pracujące)*

| Płeć | Kobieta | Mężczyzna |
| :--- | :--- | :--- |
| Odsetek | 51,6% | 48,4% |

| Wiek | Do 24 lat | 25-34 lata | 35-49 lat | 50 lat i więcej |
| :--- | :--- | :--- | :--- |
| Odsetek | 10,6% | 23,2% | 40,3% | 25,9% |

| Wykształcenie | Podstawowe/gimnazjalne | Zasadnicze zawodowe | Średnie | Wyższe |
| :--- | :--- | :--- | :--- |
| Odsetek | 4,2% | 11,8% | 48% | 36% |

| Miejscowość | Wieś | Miasta do 20 tys. | Miasta 20-99 tys. | Miasta 100-199 tys. | Miasta 200-499 tys. | Miasta ponad 500 tys. |
| :--- | :--- | :--- | :--- | :--- | :--- |
| Odsetek | 34,7% | 11,2% | 19,5% | 12,3% | 13,3% | 9% |

| Dochód miesięczny netto (PLN) | Do 2000 | 2001-3000 | 3001-4000 | 4001-5000 | Pow. 5000 | Odmowa odpowiedzi |
| :--- | :--- | :--- | :--- | :--- | :--- |
| Odsetek | 4,2% | 7,6% | 12,8% | 23% | 46,6% | 5,8% |

| Wymiar czasu pracy | Pełny etat (40h/tyg.) | Pół etatu (20h/tyg.) | Mniej niż etat (21-39h/tyg.) | Mniej niż pół etatu (<20h/tyg.) |
| :--- | :--- | :--- | :--- | :--- |
| Odsetek | 73,3% | 4,7% | 18% | 4% |

| Forma zatrudnienia w głównej pracy | Etat | Własna działalność gospodarcza | Umowa o pracę tymczasową | Umowa/y zlecenie | Umowa/y o dzieło | Inne |
| :--- | :--- | :--- | :--- | :--- | :--- |
| Odsetek | 75,3% | 8,9% | 2,8% | 9,9% | 1,8% | 1,2% |

*JAK DORABIAJĄ POLACY? Raport o pracy dodatkowej | 2024*

***

# Gi Group Holding - ekosystem usług HR

Gi Group Holding jest jednym z wiodących globalnych dostawców usług HR. Biznesowy ekosystem rekrutacyjny tworzą w Polsce trzy indywidualne, ale uzupełniające się marki – **Gi Group, Wyser oraz Grafton Recruitment**, będący też autoryzowanym dostawcą narzędzi **Thomas International** w Polsce. Dzięki nim Grupa może zaoferować pełen zakres usług w obszarze HR, dostarczając przedsiębiorstwom rozwiązania skuteczne i adekwatne do bieżących potrzeb.

Nadrzędnym celem Gi Group Holding, jest aktywne współtworzenie i promowanie zrównoważonego, usprawnionego oraz satysfakcjonującego globalnego rynku pracy, odzwierciedlającego stale zmieniające się potrzeby kandydatów i firm.

Gi Group Holding obsługuje obecnie ponad **25 000 Klientów** na całym świecie, generując w 2023 roku przychody na poziomie **3,9 miliarda euro**. Zatrudniamy ponad **9000 pracowników** i jesteśmy aktywni w **37 krajach** w całej Europie, rejonie APAC oraz obu Amerykach.

* **19 miejsce globalnie**
* **9 miejsce w Europie**

*JAK DORABIAJĄ POLACY? Raport o pracy dodatkowej | 2024*

***

**SW Research Agencja Badań Rynku i Opinii**

**Kontakty:**
* Joanna Fitek-Chybzińska (Gi Group)
* Joanna Fitek-Chybzińska
* Dorota Zawadzka
* Manager ds. komunikacji, rzecznik...
